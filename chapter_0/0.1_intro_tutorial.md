স্বাগতম!

রাস্ট শিখার এই টিউটোরিয়ালে আপনাকে স্বাগতম। এই টিউটোরিয়াল লিখার অন্যতম উদ্দেশ্য হচ্ছে রাস্ট প্রোগ্রামিং লাঙ্গুয়েজকে সহজ ভাবে বাংলা ভাষা-বাসি মানুষের কাছে উপস্থাপন করা। রাস্ট সম্পূর্ণ নতুন একটি প্রোগ্রামিং ল্যাংগুয়েজ, তাই এই সম্পর্কে সহজ করে এখনো খুব বেশি টিউটোরিয়াল চোখে পড়ে  না, আর থাকলেও সব টিউটোরিয়াল কিন্তু ইংলিশে। টিউটোরিয়াল এবং বই ইংরেজিতে থাকার কারণে অনেকের প্রোগ্রামিং শিক্ষার প্রতি আগ্রহ থাকলেও সেই আগ্রহ নিয়ে বেশিদূর আগানো সম্ভব হয় না ভাষা গত জটিলতার কারণে।  রাস্ট নিয়ে বাংলা ভাষায় তো টিউটোরিয়াল একদম নেই(এখন পর্যন্ত)। আমরা এই টিউটোরিয়াল এর মাধওমে  একদম যে মানুষটি কখনোই প্রোগ্রামিং করেননি, কিংবা কখনোই প্রোগ্রামিং এর নাম শোনেননি তাদের কে প্রোগ্রামিং শিখানোর চেষ্টা করবো। তাই আপনার ভয় পাওয়ার কিছু নেই যে আপনি কখনো প্রোগ্রামিং করেননি। 

এই টিউটোরিয়ালের যেভাবে সাজানো হয়েছে

এই টিউটোরিয়াল টিকে অধ্যায় ভিত্তিক সাজানো হয়েছে। প্রথম অধ্যায়ে একদম বেসিক জিনিস নিয়ে আলোচনা করা হবে যাতে আপনারা খুব দ্রুত বুঝে উঠতে পারেন আপনারা কোথায় যাচ্ছেন, অ্যাডভান্স জিনিস গুলো কোথায় থেকে আসছে, এবং এরপর আপনি কোথায় যাবেন। প্রথম অধ্যায়ে আমরা কম্পিউটার, প্রোগ্রামিং ল্যাংগুয়েজ যেভাবে শুরু হয়েছে, বিভিন্ন আবস্ট্রাকশন লেয়ার/আবরণ নিয়ে আলোচনা করবো। দ্বিতীয় অধ্যায়ে আমরা সরাসরি রাস্ট প্রোগ্রামিং এ চলে যাবো, এই অধ্যায়টি হবে মূলত কিভাবে আপনি আপনার কম্পিউটারকে রাস্ট প্রোগ্রামিং ল্যাঙ্গুয়েজের জন্য তৈরী করে নিবেন। তার পরের অধ্যায়ে আমরা আস্তে আস্তে রাস্ট প্রোগ্রামিং ল্যাঙ্গুয়েজের বিভিন্ন দিক নিয়ে শুরু করবো, এবং খুব আস্তে আস্তে যেকোনো টপিকের গভীরের ভিতরে প্রবেশ করবো। অবশ্যই আমরা যেকোনো বিষয়ের গভীরে প্রবেশ করার সেটার বেসিক নিয়ে বিস্তারিত আলোচনা করেই সেখানেই যাবো। এই টিউটোরিয়ালে প্রচুর কোডের উদাহরণ পাবেন, কারণ বেশিরভাগ মানুষই উদহারণ দেখে প্রোগ্রামিং ভালোভাবে বুঝতে পারেন। আমরা প্রচুর কোডের উদাহরণ তাই এই টিউটোরিয়ালে অন্তুর্ভুক্ত করেছি। 

আপনি যেভাবে এই টিউটোরিয়ালটিকে পড়বেন

প্রথম কথা হচ্ছে প্রোগ্রামিং শুধু পড়ে পড়ে শিখা যায় না। আপনাকে অবশ্যই যা পড়বেন বা শিখবেন সেটা কম্পিউটারে টাইপ করে অনুশীলন করতে হবে, যদি আপনি এটা না করেন তাহলে আপনি খুবই সামান্য শিখবেন। তাই আমাদের পক্ষ থেকে আপনার কাছে অনুরোধ থাকলো যেন আপনি এখানে প্রতিটি লাইন কোড আপনার কম্পিউটারে টাইপ করে অনুশীলন করেন।

আমরা ধরে নিচ্ছি আপনি প্রোগ্রামিং এর জগতে একদম নতুন, আর আমাদের ও উদ্দেশ্য এই টিউটোরিয়াল টিকে একদম নতুনদের কাছে পড়ার উপযোগী করে তৈরী করার, তাই আপনাকে আমাদের দেওয়া অধ্যায় অনুসারে আপনাকে সামনে এগুতে হবে। এক অধ্যায় পেলে রেখে অন্য অধ্যায়ে যাবেন না, যদি যান তাহলে দেখবেন আপনি অনেক কিছুই বুঝবেন না। তাই আমরা চাই আমরা যেভাবে অধ্যায় সাজিয়েছি আপনারা সেই ক্রম অনুসারে অধ্যায় পড়ে এবং অনুশীলন করে যাবেন।  অনুশীলন করার সময় অবশ্যই এখান  থেকে কোড কপি করে আপনার কম্পিউটারে পেস্ট করবেন না, তাহলেই কিছুই শিখা হবে না। আপনাকে এখানে দেওয়া কোড দেখে দেখে আপনার নিজ হাত দিয়ে সেটা আপনার নিজ কম্পিউটারে টাইপ করে অনুশীলন করবেন, তাহলে আপনি অনেক কিছুই শিখতে পারবেন।  

আমাদের এখানে উদাহরণ নিয়ে আপনি একটু নাড়াচাড়া করবেন, উদাহরণের মাঝে হালকা কিছু পরিবর্তন করে দেখবেন, কি ঘটে। আপনার প্রোগ্রাম ঠিক মতো রান না হলে ভুল দেখাবে, ভুল দেখালে আপনি সেই ভুল মেসেজ পড়ে দেখবেন। রাষ্টের ভুল মেসেজ অনেক অনেক সহজ করে লিখা হয়, সেখানে উপদেশ দেওয়া থাকে কিভাবে 

কোনো কিছু না বুঝলে বারবার পড়বেন এবং অনুশীলন করবেন। তারপরও না বুঝলে নিচে কমেন্ট সেকশানে কমেন্ট করে জানাবেন। 

এখানে টিউটোরিয়াল লিখা সব লেখক ফোনেটিক টাইপ(ইংরেজী থেকে বাংলা) করেই বাংলা লিখেছেন, তাই এই টিউটোরিয়ালে অংসংখ বানান ভুল আছে, ব্যাপারটিকে একটু ক্ষমা সুলভ দৃষ্টিতে দেখবেন, আমাদেরকে আমাদের ভুল ধরিয়ে দিবেন, এই জন্য আমরা আপনার কাছে কৃতজ্ঞ থাকবো। 

ggghgh 
