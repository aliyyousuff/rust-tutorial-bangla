

কম্পিউটার শব্দটার সাথে আমরা সবাই কম বেশি পরিচিত। এমনকি আমরা যারা জীবনে কম্পিউটার একবারের জন্য হলেও দেখিনি তারাও হয়ত কোনো না কোনো ভাবে এর  কাছাকাছি আসছি। আসলে যখন এই লিখাটি পড়ছেন, খুব সম্বভত আপনি কম্পিউটার বা মোবাইল ফোন ব্যবহার করেই এই লিখাটি পড়ছেন। কারণ এই লিখাটি বই আকারে প্রকাশ করার কোনো ইচ্ছা লেখকের নেই। তাহলে নিশ্চিত করে বলা যায় আপনি ইতিমধ্যে যেকোনো ধরণের একটি কম্পিউটার সংস্পর্শে এসেছেন। 

আপনি হয়তো প্রশ্ন করবেন, মোবাইল ফোন কিভাবে কম্পিউটার হল? অথবা মোবাইল ফোন কি কম্পিউটার? উত্তর হচ্ছে হ্যা, মোবাইল ফোন ও এক জাতীয় কম্পিউটার। এমনকি আপনার ব্যবহার করা ক্যালকুলেটর ও ছোটোখাটো একটি কম্পিউটার। 

এখন প্রশ্ন হল কম্পিউটার কি?  আমরা যদি অবিধান বা ডিকশনারী থেকে জানতে চাই যে কম্পিউটার কি তাহলে সেখানে আমরা পাব এটা একটি গণনার যন্ত্র। গণনা বলতে এখানে বোজানো হয়েছে যে এটা শুধু যোগ, বিয়োগ, পূরণ, ভাগ এইগুলো করতে পারে। সেই  সংজ্ঞা অনুসারে আমরা অনেকেই কিন্তু ভাবতে শুরু করছি যে একটি ক্যালকুলেটর ও একটি কম্পিউটার, ঠিক, আমদের ব্যাবহার করা ক্যালকুলেটর ও কিন্তু ছোট-খাটো একটি কম্পিউটার। 

কিন্তু আমরা যদি এখন আমাদের আধুনিক কম্পিউটার এর দিকে তাকাই তাহলে দেখতে পাবো যে কম্পিউটার একটি গণন যন্ত্র থেকে অনেক বেশি কিছু। এখানে বলে রাখা ভালো যে আমাদের হাতের মোবাইল ফোন কিন্তু একটি কম্পিউটার। 

কম্পিউটার এর একদম বেসিক ক্ষমতা কিন্তু গণনা করা, অর্থাৎ যোগ, বিয়োগ, পূরণ, ভাগ। 
 আর এই কতগুলো বেসিক ক্ষমতাকে কাজে লাগিয়ে আমরা কম্পিউটার দিয়ে ফেসবুকে বন্ধুর ছবিতে লাইক দিয়ে আসি, মোবাইল ফোনে গেম খেলি, ইউটিউবে  ভিডিও দেখি, মোবাইল ফোন দিয়ে ছবি তুলি, অথবা দূরের কোনো বন্ধুর সাথে ভিডিও কলে কথা বলি। তাহলে শুধু কম্পিউটার এর গণনা করার ক্ষমতাকে কাজে লাগিয়ে আমরা এতো কিছু করতে পারি, কিন্তু কিভাবে? পুরো ব্যাপারটিকে ব্যাখ্যা করতে গেলে গণিত, লজিক/যুক্তি সহ বিজ্ঞান এবং ইঞ্জিনিয়ারিং এর অনেক শাখা এখানে চলে আসবে। এইসবের প্রত্যেকটি ব্যাখ্যা করা এইরকম ছোট টিউটোরিয়ালে সম্ভব নয়। এইসব নিয়ে হাজার হাজার বই লিখা আছে, ইন্টারনেটএ  হাজার পৃষ্ঠার আর্টিকেল আছে, ইউটুবে হাজার হাজার ঘন্টার ভিডিও আছে। আপনার প্রোগ্রামিং শিক্ষার জন্য এইসব জানা একদম জরুরি নয়। কিন্তু আপনি চাইলে এইগুলো ইন্টারনেট থেকে শিখে নিতে পারেন। 
এই লিখাটির উদ্দেশো আসলে সেগুলো ব্যাখ্যা করা নয়। 

কম্পিউটার বিজ্ঞানীরা বিগত একশ বছর ধরে অক্লান্ত পরিশ্রম করে কম্পিউটার কে সাধারণ মানুষের ব্যবহারের উপযোগী করে তুলেছেন, এটা করার মাদ্ধমে তারা কম্পিউটার কিভাবে কাজ করে সেটার অদিকাংশ জিনিস সাধারণ মানুষের থেকে লুকিয়ে রেখেছেন। আর এই লুকানোর পুরো প্রক্রিয়াকে কম্পিউটার বিজ্ঞানের ভাষায় বল হয় "abstraction". তাই কম্পিউটার এর শুধুমাত্র যোগ করার ক্ষমতা কাজে লাগিয়ে সেটা দিয়ে গেম খেলা কিংবা মুভি দেখার উপযোগী করে তুলতে কম্পিউটার বিজ্ঞানীরা অনেক অনেক  abstraction এর আবরণ তৈরী করে সাধারণ মানুষের সামনে তাদের ব্যবহার উপযোগী কম্পিউটার নিয়ে এসেছেন। আর এইসব abstraction পর্দার আড়ালেই লুকানো থাকে গণিত, লজিক/যুক্তি সহ বিজ্ঞান এবং ইঞ্জিনিয়ারিং এর অনেক শাখা। অনেক কম্পিউটার বিজ্ঞানী এই শাখা গুলোর একটি নিয়েই গভেসনা করে পুরো জীবন কাটিয়ে দেন। যে কেউ চাইলে ইন্টারনেট থেকে এইসব abstraction এর পর্দা বা আবরণ সম্পর্কে পুরোপুরি জেনে নিতে পারেন। 

আর এই  abstraction পর্দা বা আবরণের কারণে আপনাকে জানতে হয়না কিভাবে আপনার কম্পিউটার মনিটর বা  মোবাইল ফোনের স্ক্রীন কাজ করে, আপনি শুদু মনিটর বা স্ক্রীনে চোখ বুলিয়ে মুভি দেখেন, গান শুনেন, অথবা গেম খেলেন। মোবাইলের স্ক্রিনে টাচ করেন আর স্ক্রিন আপনার একান্ত অনুগত বন্ধুর মতোই আপনার সেই স্পর্শে সাড়া দিয়ে আপনাকে ভিডিও দেখতে অথবা বন্ধুর সাথে ভিডিও কলে কথা বলিয়ে দেয়। ধন্যবাদ, কম্পিউটার বিজ্ঞানীরা আমাদের  অনেক জটিল জিনিষ জানার থেকে মুক্তি দেওয়ার জন্য। 

আপনাকে জানতে হয় না আপনার বাসার ওয়াইফাই রাউটার কিভাবে কাজ করে, আপনি শুধু জানেন রাউটারে একটি ইন্টারনেট  এবং বিদ্যুতের কানেকশান দিলেই রাউটার থেকে ওয়াইফাই বের হবে, আর সেই ওয়াইফাই আপনি আপনার মোবাইল ফোনে, অথবা কম্পিউটারে কানেকশান নিয়ে নেন। 

কিন্তু আপনি প্রযুক্তি ভালোবাসেন, এটার উপর আপনি এতোই নির্ভর যে একদিন ইন্টারনেট ছাড়া অথবা মোবাইল ফোন অথবা কম্পিউটার ছাড়া আপনার জন্য খুব কষ্টকর। তাহলে আমরা আপনাকে আপনি প্রযুক্তির আরেকটি আনন্দময় জগৎএর সাথে পরিচয় করিয়ে দিতে চাই, যেখানে আপনি শুধুই ভাববেন, আর সেই ভাবনাকে কম্পিউটারের কাজে পরিণত করবেন, আপনার ভাবনার মতোই সে কম্পিউটার আপনার কাজ করে দিবে। আপনার ভাবনাকে কম্পিউটারের ভাবনায়/কাজে রূপান্তর করার জন্য করার জন্য একটি পথ/মাধ্যম দরকার যেখানে কম্পিউটার আপনাকে বুজবেন, আর আপনি কম্পিউটারকে বুজবেন। 

সমাজে আমরা একে উপরকে বুঝি যোগাযোগ করার মাধ্যমে, আর এই যোগাযোগ করার একমাত্র মাধ্যম হচ্ছে ভাষা, এই ভাষাতেই আমরা আমাদের ভাবনা আরেকজনের কাছে প্রকাশ করি। কম্পিউটারের সাথেও এইরকম যোগাযোগ রক্ষা করার মাদ্ধমে হচ্ছে ভাষা, কম্পিউটারের ভাষা বা প্রগ্রামিং ল্যাংগুয়েজ। আমরা কম্পিউটারের সাথে আমাদের ভাবনার যোগাযোগ করতে পারবো তখনই যখন আমরা বুজতে পারবো কম্পিউটারের ভাষা বা একটি প্রোগ্রামিং ল্যাংগুয়েজ। আর এই টিউটোরিয়ালের উদ্দেশে হচ্ছে বাংলা ভাষা ব্যবহার করে একটি কম্পিউটার প্রোগ্রামিং ল্যাংগুয়েজ জানা। আমরা এখানে বাংলা ভাষার মাধ্যমে কম্পিউটারের রাস্ট প্রোগ্রামিং ল্যাংগুয়েজ শিক্ষার চেষ্টা করবো। আপনি প্রযুক্তি পছন্দ করেন অথচ প্রোগ্রামিং জানেন না, এটা হয় না। 


প্রোগ্রামিং শিখার মাধ্যমে প্রোগ্রামিংয়ের উপর আপনাকে জব/চাকুরী করতে হবে ব্যাপারটা এইরকম না। আপনি আপনার ব্রেইনকে অলস পড়ে থাকা বাঁচাতে প্রোগ্রামিং শিখতে পারেন। ব্রেইন অলস পড়ে থাকলে আমাদের বুদ্ধি ভিত্তিক ক্ষমতা কমে যাওয়ার গতি বেড়ে যায়, ব্রেইনে বিভিন্ন ধরণের রোগ বাসা বাঁধে। তাছাড়া প্রোগ্রামিং হচ্ছে যুক্তি এবং পরিষ্কার-পরিছন্ন চিন্তার খেলা। অনেকেই এটাকে শিল্পের সাথে তুলনা করেন, আমরাও তাদের দলের একজন। আপনি প্রোগ্রামিং থেকে শেখা থেকে যুক্তি দিয়ে চিন্তা করার ক্ষমতা পাচ্ছেন, যা আপনি বাস্তব জীবনে কাজে লাগাতে পারেন।

আর যদি আপনি প্রোগ্রামিং শিখে সেটা থেকে টাকা আয় করতে চান তাহলে ও পারবেন, এখানে প্রাতিষ্টানিক শিক্ষার গুরুত্ব অন্যান্য বিষয় থেকে এখানে একটু কম। অনেক অনেক ব্রিলিয়ান্ট প্রোগ্রামার রা শুধু মাত্র হাই স্কুল পর্যন্ত পড়াশুনা করেছেন, অনেকেরই প্রোগ্রামিং বা কম্পিউটার সাইন্স নিয়ে কোনো ডিগ্রী নেই। এই টিউটোরিয়ালের মূল লেখকের কম্পিউটার সাইন্স নিয়ে কোনো ডিগ্রি নেই, উনি বিশ্ববিদ্যালয়ে জীব বিজ্ঞান সম্পর্কিত একটি বিষয় নিয়ে পড়াশুনা করেছেন। কিন্তু তার মানে ইটা নয় যে আপনি আজকেই স্কুল/কলেজ/বিশ্ববিদ্যালয়ে যাওয়া ছেড়ে দিবেন, সারাদিন প্রোগ্রামিং নিয়ে পড়ে থাকবেন -- না =, এইরকম অবশ্যই করবেন না। 

এই টিউটোরিয়াল এমনভাবে করা হয়েছে যে আপনার যখন খুশি তখন এখানে এসে পড়তে পারবেন, এখানে কোনো সময়ের সীমাবদ্ধতা নেই। এখানে পাশ করতে হবে এইরকম কোনো পরীক্ষা ও নেই। আপনারা যারা  কম্পিউটার সাইন্স নিয়ে পড়াশুনা করেছেন তারা এই টিউটোরিয়ালের অনেক তথ্যের সাথে হয়তো একমত হবেন না, কিন্তু মনে রাখবেন এই টিউটোরিয়ালটি সম্পূর্ণ ভাবে তৈরী করা হয়েছে যারা কখনো প্রোগ্রামিং করেনি তাদের জন্য, কম্পিউটার সাইন্স স্টুডেন্ট দেড় জন্য না। একদম সহজে, ভেঙে, ছুড়ে অনেক কিছু বোজাতে গিয়ে কিছু কিছু অতি সাধারণ ভাবেই অনেক তথ্য উপস্থাপন করা হয়েছে। 

